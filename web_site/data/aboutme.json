{"content": "VLASTIMIL \u0160M\u00cdDA je jeden z hlavn\u00edch motor\u016f jazzov\u00e9ho d\u011bn\u00ed na severu Moravy a bez diskuze jeden z nejzaj\u00edmav\u011bj\u0161\u00edch improviz\u00e1tor\u016f u n\u00e1s. V sou\u010dasn\u00e9 dob\u011b je \u010dlenem n\u011bkolika jazzov\u00fdch formac\u00ed tvo\u0159en\u00fdch p\u0159edn\u00edmi jazzov\u00fdmi interprety na\u0161\u00ed i zahrani\u010dn\u00ed jazzov\u00e9 sc\u00e9ny, \u010dlenem skupiny Buty a tak\u00e9 p\u016fsob\u00ed jako pedagog a korepetitor na Jan\u00e1\u010dkov\u011b konzervato\u0159i a Gymn\u00e1ziu v Ostrav\u011b a na Ostravsk\u00e9 univerzit\u011b.\r\nVlastimil \u0160m\u00edda je zakladatelem a kapeln\u00edkem mezin\u00e1rodn\u00edho jazzov\u00e9ho Big Bandu B.O.B., spoluzakladatelem a \u010dlenem dal\u0161\u00edch mezin\u00e1rodn\u00edch \u010di dom\u00e1c\u00edch sestav jako nap\u0159. Pl\u00e1n B, FMQ, Lazaro Cruz kvintet a dal\u0161\u00edch, se kter\u00fdmi koncertoval u n\u00e1s i v zahrani\u010d\u00ed, a\u0165 u\u017e v jazzov\u00fdch klubech nebo na dom\u00e1c\u00edch i mezin\u00e1rodn\u00edch jazzov\u00fdch nebo multi\u017e\u00e1nrov\u00fdch festivalech. V minulosti spolupracoval s p\u0159edn\u00edmi interprety mnoha \u017e\u00e1nr\u016f, nap\u0159. Boris Urb\u00e1nek, Emil Viklick\u00fd, The Gizd Q, Femi Temowo quartet, Fernando Saunders, kapela Buty, Big Band Gustava Broma, se kter\u00fdm doprov\u00e1zel \u0159adu na\u0161ich i zahrani\u010dn\u00edch jazzov\u00fdch popov\u00fdch i klasick\u00fdch interpret\u016f jako je nap\u0159. Juraj Barto\u0161, Mat\u00fa\u0161 Jakab\u010dic, Svatopluk Ko\u0161vanec, Jiggs Whigham, James Morrison, Karel H\u00e1la, Peter Lipa, Helena Vondr\u00e1\u010dkov\u00e1, Ji\u0159\u00ed Korn, Miroslav \u017dbirka, Sisa Sklovsk\u00e1, Va\u0161o Patejdl, Jana Kirshner, Peter Dvorsk\u00fd, Eva Urbanov\u00e1 a mnoho dal\u0161\u00edch.\r\nV\u011bnuje se rovn\u011b\u017e skladatelsk\u00e9 a aran\u017eersk\u00e9 pr\u00e1ci, (nap\u0159. Divadlo Petra Bezru\u010de, Komorn\u00ed sc\u00e9na Ar\u00e9na, N\u00e1rodn\u00ed divadlo moravskoslezsk\u00e9, St\u00e1tn\u00ed Opera Praha, V\u00fdchodo\u010desk\u00e9 divadlo Pardubice, Slov\u00e1ck\u00e9 divadlo) nahr\u00e1v\u00e1n\u00ed (studiov\u00e9 nahr\u00e1vky, \u017eiv\u00e9 z\u00e1znamy i p\u0159\u00edm\u00e9 p\u0159enosy nap\u0159. Karel Gott, Buty, Richard Kraj\u010do \u2013 Kry\u0161tof, Fleret, Gustav Brom Big Band a dal\u0161\u00ed) pro \u010desk\u00e1 i zahrani\u010dn\u00ed r\u00e1dia a televize (nap\u0159. \u010cesk\u00e1 televize, TV Noe, \u010cesk\u00fd rozhlas, Slovensk\u00e1 telev\u00edzia,TV Mark\u00edza, Slovensk\u00fd rozhlas, Telewizja polska, n\u011bmeck\u00e1 televize aj.) nebo hudebn\u00ed nosi\u010de (CD, DVD) ."}